\problemname{FizzBuzz}
Ett företag ska anställa en mjukvaruutvecklare till ett topphemligt jobb.
Efter mycket headhunting har de nu endast $N$ stycken kandidater kvar.
För att testa kandidaternas förmåga att programmera bestämmer sig företaget för att be dem implementera FizzBuzz.

En korrekt implementation av FizzBuzz gör följande:

För talen $1$ till $M$,
\begin{itemize}
 \item om talet är delbart med 3 skrivs ``Fizz'' ut.
 \item om talet är delbart med 5 skrivs ``Buzz'' ut.
 \item om talet är delbart med både 3 och 5 skrivs ``FizzBuzz'' ut. 
 \item om talet varken är delbart med 3 eller 5 skrivs talet självt ut. 
\end{itemize}

Då jobbet är topphemligt är företaget mycket noga med att exakt rätt sak skrivs ut på rätt position.
Din uppgift är nu att hitta den eller de kandidaterna vars implementation innehåller minst antal fel och därför är mest lämpad för jobbet.

\section*{Indata}
Två tal $2 \leq N \leq 1000$ och $2 \leq M \leq 100$; antalet kandidater och antalet värden deras program ska skriva ut.
Därefter följer $N$ rader med $M$ värden, separerade med mellanslag. Rad $i$ innehåller utdatan från kandidat $i$.  

\section*{Utdata}
En eller flera heltal, sorterade i storleksordning och separerade med mellanslag; kandidaterna vars implementation av FizzBuzz är mest korrekt. 
